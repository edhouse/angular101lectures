

# Školení pro Angular Framework

# Záměr

V posledních letech je stále více poptávaný vývoj frontendu v moderních JavaScriptových frameworcích. [Angular](https://angular.io/) framework je moderní a dynamicky se rozvíjející platforma vyvíjená primárně společností Google ale i rozsáhlou komunitou vývojářů, proto je považován za jeden z mála &quot;enterprise ready&quot; JavaScript frameworků.

Jelikož i naši zákazníci své produkty neustále modernizují, je nutné se držet moderních trendů a obecně podpořit konkurenceschopnost Edhouse vývojářských týmů.

Při hledání již hotového školení jsme nenarazili na takové, které by vyhovovalo našim účelům. Zejména se jedná o školení s předpokladem, že účastníci školení jsou zkušení vývojáři a není tedy nutné ztrácet čas vysvětlováním a opakováním základních pojmů.

Záměrem projektu je tedy vytvořit sérii školení Angular frameworku primárně pro zaměstnance Edhouse (zkušení vývojáři), které by potenciálně mohlo rozšířit portfolio technologií, o nichž můžeme říct: &quot;Umíme&quot;. Pracujeme s myšlenkou, že není nutné, aby se zaměstnanci učili sami stylem pokus-omyl, ale stačí, aby se studiu věnovala malá skupina, která by pak nabyté zkušenosti předala.

# Přínos

- Zvýšení konkurenceschopnosti a potenciálu jednotlivých týmů
- Motivace účastníků k dalšímu vzdělávání
- Možnost nabídnout školení našim zákazníkům

# Výsledek

- Školicí materiály přizpůsobené potřebám Edhouse
- Série hands-on workshopů pro Angular framework
- Referenční &quot;best practices&quot; aplikace využitelná jako odrazový můstek pro použití u zákazníka

# Plán projektu

Studium poslední verze Angular frameworku a souvisejících nástrojů. Každé z níže uvedených témat bude obsahovat implementaci příkladu v rámci referenčního projektu a podpůrné materiály k lekcím:

- Nástroje pro vývoj (npm, angular-cli, karma, webpack) (24 h)
- Základní principy frameworku (základní struktura a rozvržení aplikace) (24h)
- Komponenty, renderování a šablony (16h)
- Databinding a události (16h)
- RxJs (Observables a reaktivní přístup) (24h)
- Dependency Injection a Services (24h)
- Referenční projekt rozfázovaný dle jednotlivých lekcí (20 h)

Celková pracnost je rozvržena na časový rámec pro projekty programu Edison.

# Tým

- Radomír Sohlich – koordinátor, lektor
- František Špaček – lektor
- Vojtěch Hrbas – lektor



# Detailní rozvržení aktivit

Aktivity v projektu jsme rozvrhnuli dle jednotlivých témat. Předpokládány výstup z každého tématu je 1,5 - 2h trvající lekce s hands-on aktivitou (vývoj referenčního projektu). Ve výsledku by tedy měl být vytvořen program/kurz trvající cca 2MD čistého času.

- Popis kostry projektu a nástrojů integrovaných v Angular CLI (výchozí konfigurace) - Vojta
- Components - Radek
- Data Binding and Events - Radek
- Forms  - Radek
- Directives - Franta
- Pipes - Franta
- Services and Service Providers - Vojta
- Modules - Vojta
- Routing - Franta
- Testing - Vojta,Franta, Radek (testování se vztahuje ke každé z předešlých sekcí)
- Oblíbené knihovny (ngbootstrap, ngdnd…) – ve zbývajícím čase

# Referenční projekt

Jako referenční projekt jsme zvolili aplikaci připomínající demo internet bankingu. V aplikaci je zahrnuta většina běžných ovládacích prvků a principů se kterými se vývojář může setkat.